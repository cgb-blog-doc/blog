# 优美诗词

## 题都城南庄<Badge text="崔护" type="tip"/>

去年今日此门中，人面桃花相映红。  
人面不知何处去，桃花依旧笑春风。

## 大风歌<Badge text="刘邦" type="tip"/>

大风起兮云飞扬，
威加海内兮归故乡，
安得猛士兮守四方！

## 山居秋暝<Badge text="王维" type="tip"/>

空山新雨后，天气晚来秋。  
明月松间照，清泉石上流。  
竹喧归浣女，莲动下渔舟。  
随意春芳歇，王孙自可留。

## 终南别业<Badge text="王维" type="tip"/>

中岁颇好道，晚家南山陲。  
兴来每独往，胜事空自知。  
行到水穷处，坐看云起时。  
偶然值林叟，谈笑无还期。
