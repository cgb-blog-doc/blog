# 优美诗词

## 题都城南庄<Badge text="崔护" type="tip"/>

去年今日此门中，人面桃花相映红。  
人面不知何处去，桃花依旧笑春风。

## 大风歌<Badge text="刘邦" type="tip"/>

大风起兮云飞扬，
威加海内兮归故乡，
安得猛士兮守四方！

## 山居秋暝<Badge text="王维" type="tip"/>

空山新雨后，天气晚来秋。  
明月松间照，清泉石上流。  
竹喧归浣女，莲动下渔舟。  
随意春芳歇，王孙自可留。

## 桃花庵歌<Badge text="唐寅" type="tip"/>

桃花坞里桃花庵，桃花庵里桃花仙。桃花仙人种桃树，又摘桃花卖酒钱。  
酒醒只在花前坐，酒醉还来花下眠。半醒半醉日复日，花落花开年复年。  
但愿老死花酒间，不愿鞠躬车马前。车尘马足富者趣，酒盏花枝贫者缘。  
若将富贵比贫贱，一在平地一在天。若将贫贱比车马，他得驱驰我得闲。  
别人笑我太疯癫，我笑他人看不穿。不见五陵豪杰墓，无花无酒锄作田。
